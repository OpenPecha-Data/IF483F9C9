རྒྱ་གར་སྐད་དུ་༑་བ་ཛྲ་ཙཚེ་དི་ཀཱ་ཡཱ་པྲ་ཛཉཱ་པཱ་ར་མི་ཏཱ་ཡཱ་བྱ་ཁྱཱ་ནོ་པ་ནི་བན་དྷ་ན་ཀ་རི་ཀ་༑ བོད་སྐད་དུ་༑་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པ་བཤད་པ་བཤད་སྦྱར་གྱི་ཚིག་ལེའུར་བྱས་པ་༑
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ་༑༑
ཕན་གདགས་པ་ཡི་དམ་པ་ནི་༑་ལུས་དང་འཁོར་བཅས་ཤེས་པར་བྱ་༑༑ ཐོབ་དང་མ་ཐོབ་མི་ཉམས་པ་༑་ཡོངས་སུ་གཏད་པའི་དམ་པ་ཡིན་༑༑
སེམས་ལ་ཕན་པའི་བསམ་པ་ནི་༑་རྒྱ་ཆེན་མཆོག་དང་གཏན་དུ་དང་༑༑ ཕྱིན་ཅི་མ་ལོག་གནས་པ་སྟེ་༑་ཐེག་པ་འདི་ལ་ཡོན་ཏན་རྫོགས་༑༑
ཟང་ཟིང་མི་འཇིགས་ཆོས་ཀྱི་ནི་༑་སྦྱིན་པ་ཕ་རོལ་ཕྱིན་དྲུག་སྟེ་༑༑ གཅིག་དང་གྲོས་དང་གསུམ་གྱིས་ནི་༑་ལམ་དེ་འདིར་ནི་མི་གནས་ཡིན་༑༑
ལུས་དང་ལན་དུ་ཕན་འདོགས་དང་༑་རྣམ་པར་སབཞིན་ལ་ཆགས་པ་མེད་༑༑ མི་འཇུག་པ་དང་གཞན་དག་ཏུ་༑་འཇུག་པ་ཡོངས་སུ་སྤང་ཕྱིར་རོ་༑༑
འཁོར་དུ་རབ་ཏུ་འཛིན་པ་དེས་༑་མཚན་མ་ལས་ནི་སེམས་བཟློག་དང་༑༑ ཕྱིར་ཞིན་ཐེ་ཚོམ་སྐྱེ་བ་ལས་༑་སེམས་ནི་བཟློག་པར་བྱེད་པ་ཡིན་༑༑
འདུས་བྱས་ཉིད་དུ་ཀུན་བརྟགས་པས་༑་འབྱོར་པའི་འཐོབ་པ་བཟློག་པར་མཛད་༑༑ མཚན་ཉིད་གསུམ་ནི་འགྱུར་བའི་ཕྱིར་༑་དེ་མེད་པ་ནི་དེ་བཞིན་གཤེགས་༑༑
དུས་ན་ཚེ་ན་རྒྱུ་དང་འབྲས་༑་བཅས་པར་ཟབ་པར་བསྟན་པ་ནི་༑༑ བྱང་ཆུབ་སེམས་དཔའ་གསུམ་ལྡན་པ་༑་ཡོད་པའི་ཕྱིར་ན་དོན་མེད་མིན་༑༑
སྔན་ཆད་སངས་རྒྱས་གཞན་དག་ལ་༑་བསླབ་པའི་སྒོ་ནས་བསྙེན་བཀུར་བྱས་༑༑ དགེ་བ་དག་ཀྱན་བསྐྱེད་པའི་ཕྱིར་༑་ཁྲིམས་ལྡན་ཡོན་ཏན་ལྡན་པར་བསྟན་༑༑
གང་ཟག་ཆོས་དང་བཅས་རྣམས་ཀྱི་༑་འདུ་ཤེས་སྤངས་ཕྱིར་ཤེས་རབ་ལྡན་༑༑ དོན་བརྒྱད་ཡོད་པའི་བྱེ་བྲག་གིས་༑་འདུ་ཤེས་རྣམས་ལ་བརྒྱད་དུ་འགྱུར་༑༑
དངོས་པོ་སོ་སོ་རྒྱུན་གྱིས་འཇུག་༑་ཇི་སྲིད་འཚོ་ཡི་བར་དུ་གནས་༑༑ ཕྱིར་ཡན་འགྲོ་བར་སྦྱོར་བས་ན་༑་བདག་ཏུ་འདུ་ཤེས་རྣམ་བཞིར་འགྱུར་༑༑
ཀུན་མེད་ཕྱིར་དང་མེད་པ་ནི་༑་ཡོད་པའི་ཕྱིར་དང་བརྗོད་མེད་ཕྱིར་༑༑ བརྗོད་པའི་སྦྱོར་བ་ཡོད་པས་ན་༑་ཆོས་ཀྱི་འདུ་ཤེས་རྣམ་བཞིར་འགྱུར་༑༑
དེ་དག་མོས་པའི་དབང་གིས་ན་༑་དད་པས་ཡང་དག་འདུ་ཤེས་སོ་༑༑ སྒྲ་བཞིན་འཛིན་པ་མ་ཡིན་དང་༑་ཡང་དག་བསྟན་པ་འཛིན་ཕྱིར་རོ་༑༑
སངས་རྒྱས་འབྲས་བུས་དཔོག་མེད་མཛད་༑་སྨོན་ནས་ཤེས་པས་ཐུགས་སུ་ཆུད་༑༑ རྙེད་དང་བཀུར་སྟི་འདོད་པ་རྣམས་༑་དེ་སྐད་སྨྲ་ཧ་བཟློག་པའི་ཕྱིར་༑༑
ཁོང་དུ་ཆུད་པ་ཆོས་རྣམས་ལ་༑་མི་གནས་ཕྱིར་དང་མཐུན་པའི་ཕྱིར་༑༑ གཟིངས་དང་འདྲ་བར་ཡོངས་སུ་བླང་༑་དེ་ཕྱིར་ཆོས་ཀྱི་དགོངས་པར་བཞེད་༑༑
སྤྲུལ་པ་ཡིན་པས་སངས་རྒྱས་བཞིན་༑་ཆོས་ཀྱང་བཞད་པ་མེད་པ་ཡིན་༑༑ བསྟན་ཀྱང་གཉིས་སུ་གསུང་དུ་མེད་༑་ཚིག་ལམ་མཚན་ཉིད་བཞིན་བརྗོད་མེད་༑༑
དེ་འཛིན་པ་དང་ཧསྟན་པ་ནི་༑་བསོད་ནམས་སྡུད་ཕྱིར་དོན་མེད་བཞིན་༑༑ བསོད་ནམས་བྱང་ཆུབ་སྟོན་བཞིན་དང་༑་གཉིས་ནི་རྟོག་པ་ཡིན་ཕྱིར་རོ་༑༑
ངོ་བོ་ཉིད་འཐོབ་རྒྱུ་ཡིན་པས་༑་དེ་ལས་གཞན་པ་སྐྱེ་བ་ཡིན་༑༑ སངས་རྒྱས་ཆོས་རྣམས་མ་འདྲེས་ཕྱིར་༑་མཆོག་ཡིན་པས་ན་བསོད་ནམས་བསྒྲུབས་༑༑
རང་གི་འབྲས་བུ་གཟུང་མེད་ཕྱིར་༑་གཟུང་དུ་མེད་ཅིང་བརྗོད་དུ་མེད་༑༑ སྒྲིབ་པ་གཉིས་ལས་ངེས་གྲོལ་ཕྱིར་༑་རབ་འབྱོར་འདི་ལ་སྒྲིབ་གཉིས་མེད་༑༑
མར་མེ་མཛད་ལས་སངས་རྒྱས་ཀྱིས་༑་རྟོགས་པ་ཚིག་གིས་བླངས་པ་མེད་༑༑ དེ་ཡི་ཕྱིར་ན་རྟོགས་པ་ལ་༑་གཟུང་དུ་མེད་དང་བརྗོད་མེད་གྲུབ་༑༑
ཡེ་ཤེས་རྒྱུ་མཐུན་རྣམ་རིག་ཙམ་༑་ཡིན་པས་ཞིང་དུ་འཛིན་པ་མེད་༑༑ ལུས་མེད་ཕྱིར་མཆོག་གི་ཕྱིར་༑་བཀོད་པ་མེད་པ་བཀོད་པར་བཞེད་༑༑
རྫོགས་པར་ལོངས་སྤྱོད་རི་རབ་ལྟར་༑་རྒྱལ་པོར་འཛིན་པ་ཡོངས་མི་མངའ་༑༑ ཟག་བཅས་ཉིད་དུ་དེ་མེད་དང་༑་འདུས་བྱས་ཉིད་དུ་མེད་ཕྱིར་རོ་༑༑
མང་བའི་བྱེ་བྲག་བསྟན་ཕྱིར་དང་༑་ཁྱད་པར་དག་ཀྱང་བསྒྲུབ་པའི་ཕྱིར་༑༑ སྔ་མ་དང་ནི་ཕྱི་མ་ཡིས་༑་བསོད་ནམས་དཔེ་ནི་ཡན་བསྟན་ཏོ་༑༑
རྣམ་གཉིས་སྣོད་དུ་འགྱུར་བ་དང་༑་རྒྱུ་མཐུན་ཡིན་པས་ཆེ་བ་དང་༑༑ ཀུན་ནས་ཉོན་མོངས་རྒྱུར་འགྱུར་དང་༑་དམའ་བས་ཟིལ་གྱིས་གནོན་ཕྱིར་རོ་༑༑
དེ་ཡི་འབྲས་མཆོག་སྡུག་བསྔལ་ཕྱིར་༑་རྙེད་དཀའི་ཕྱིར་དང་མཆོག་ཕྱིར་དང་༑༑ ཤེས་བྱའི་ཕ་རོལ་ཕྱིན་མེད་ཕྱིར་༑་གཞན་དང་ཐུན་མོང་མ་ཡིན་ཕྱིར་༑༑
ཤིན་ཏུ་ཟབ་པའི་རང་བཞིན་ཕྱིར་༑་མདོ་སྡེ་གཞན་ལས་ཁྱད་ཞུགས་ཕྱིར་༑༑ རྒྱུ་ནི་དག་ཅིན་ཕལ་ཆེན་ཕྱིར་༑་བསོད་ནམས་ལས་ནི་བསོད་ནམས་འཕགས་༑༑
འདི་ལྟར་དཀའ་བ་སྤྱོད་པ་ལ་༑་ཅི་མི་སྙམ་པ་དགེ་ཕྱིར་དང་༑༑ དེ་ཡི་ཡོན་ཏན་ཚད་མེད་པས་༑་མཆོག་གི་དོན་དུ་བརྗོད་པ་ཡིན་༑༑
བདག་ཏུ་འཛིན་དང་གནོད་སེམས་ཀྱི་༑་འདུ་ཤེས་མེད་ཕྱིར་སྡུག་བསྔལ་མེད་༑༑ སྤྱོད་པ་སྡུག་བསྔལ་འབྲས་བུ་ཅན་༑་སྙིང་རྗེ་ཡོད་ཕྱིར་བདེ་དང་ལྡན་༑༑
དེ་ཕྱིར་སེམས་ནི་མི་བཏང་བར་༑་སྒྲུབ་ལ་འབད་ཅིང་བརྟན་པར་བྱ་༑༑ བཟོད་པའི་ཕ་རོལ་ཕྱིན་ཐོབ་དང་༑་དེ་ལ་སྦྱོར་ལས་བྱུང་བ་ཉིད་༑༑
རྒྱུ་ཡི་ཚུལ་གྱིས་བསྒྲུབ་པ་ནི་༑་སེམས་ཅན་དོན་དུ་ཤེས་པར་བྱ་༑༑ སེམས་ཅན་དངོས་པོ་མཚན་མ་ནི་༑་ཡོངས་སུ་སྤང་བར་ཤེས་པར་བྱ་༑༑
དེ་དངོས་བཞིན་དང་ཕུན་པོ་ཡིན་༑་སངས་རྒྱས་ཡང་དག་གཟིགས་ལྡན་པས་༑༑ རྒྱལ་བ་དེ་ཡི་འདུ་ཤེས་དང་༑་བྲལ་བའི་ཕྱིར་ན་དེ་གཉིས་མེད་༑༑
འབྲས་བུ་ལ་ནི་མི་གནས་ལམ་༑་དེ་ཡི་འབྲས་བུ་འཐོབ་རྒྱུ་ཡིན་༑༑ སངས་རྒྱས་ཡང་དག་གསུང་བའི་ཕྱིར་༑་དེ་ཡང་རྣམ་བཞིར་ཤེས་པར་བྱ་༑༑
དམ་བཅས་ཐེག་པ་དམན་པ་དང་༑་ཐེག་པ་ཆེན་པོ་སྟོན་པ་དང་༑༑ ལུང་བསྟན་ཐམས་ཅད་བསྟན་པ་རྣམས་༑་སླུ་བར་བྱེད་པ་བཞིན་ཕྱིར་རོ་༑༑
ངེས་ཐོབ་བཞིན་ཟིན་མཐུན་པའི་ཕྱིར་༑་བདེན་པ་མེད་ཅིང་རྫུན་མེད་བཞེད་༑༑ སྒྲ་བཞིན་དུ་ནི་ཞེན་པ་ཡི་༑་གནེན་པོ་ཉིད་དུ་བསྟན་པ་ཡིན་༑༑
དེ་བཞིན་ཉིད་ནི་རྟག་ཏུ་ཡན་༑་ཀུན་ལ་ཡོད་བཞིན་མི་འཐོབ་པ་༑༑ གནས་དང་བཅས་པས་མ་ཤེས་ཕྱིར་༑་གཅིག་ཤེས་ཀྱིས་ནི་ཤེས་ཕྱིར་འཐོབ་༑༑
མི་ཤེས་པ་ནི་མུན་པ་འདྲ་༑་ཤེས་པ་སྣང་བ་འདྲ་བར་བཞེད་༑༑ གཉེན་པོ་དང་ནི་མི་མཐུན་ཕྱོགས་༑་ཐོབ་དང་ཉམས་པར་འགྱུར་ཕྱིར་རོ་༑༑
ཆོས་ལ་སྒྲུབ་པ་ཇི་ལྟ་བུས་༑་བསོད་ནམས་ཅི་འདྲ་འཐོབ་པ་དང་༑༑ ལས་ནི་གང་དང་ལྡན་པ་དེ་༑་སྒྲུབ་པ་ཡིན་ཏེ་དེ་བརྗོད་དོ་༑༑
ཡི་གེ་ལ་ནི་རྣམ་གསུམ་སྟེ་༑་ཆོས་འཛིན་པ་དང་རྒྱས་ཐོས་ལ་༑༑ དོན་ནི་གཞན་ལ་བདག་ཉིད་ཀྱིས་༑་མཉན་དང་བསམ་ལས་ཆུབ་པར་འགྱུར་༑༑
འདི་ནི་བདག་སྨིན་བྱེད་གཞན་ནི་༑་སེམས་ཅན་ཡོངས་སུ་སྨིན་བྱེད་ཡིན་༑༑ དངོས་དང་དུས་ནི་ཆེ་བའི་ཕྱིར་༑་བསོད་ནམས་ལས་ནི་བསོད་ནམས་འཕགས་༑༑
སྤྱོད་ཡུལ་བཞིན་དང་མ་འདྲེས་དང་༑་དེ་བཞིན་ཆེ་བ་ཉིད་ལ་ཧརྟེན་༑༑ ཐོས་པ་རྙེད་པར་དཀའ་བ་དང་༑་ཁམས་ཀྱང་རྒྱས་བྱེད་བླ་ན་མེད་༑༑
དམ་པའི་ཆོས་ནི་འཛིན་པ་དང་༑་གནས་ཀྱང་སྣོད་དུ་བྱ་བ་དང་༑༑ སྒྲིབ་པ་རྣམས་ཀྱང་འདག་པ་དང་༑་མངོན་པར་ཤེས་པ་མྱུར་ཧ་དང་༑༑
འཇིག་རྟེན་འབྱོར་པ་སྣ་ཚོགས་ཀྱི་༑་རྣམ་སབཞིན་ཤིན་ཏུ་ཆེ་བ་སྟེ་༑༑ འདི་དག་ཆོས་ལ་སྒྲུབ་བ་ཡི་༑་ལས་རྣམས་ཡིན་པར་རབ་ཏུ་བསྟན་༑༑
སྒྲུབ་པ་སོ་སོ་བདག་རང་ལ་༑་བྱང་ཆུབ་སེམས་དཔར་རྟོག་པ་ཡིན་༑༑ མི་གནས་སེམས་ནི་གང་ཡིན་པའི་༑་སེམས་ཀྱི་སྒྲིབ་པ་ཡིན་པར་བསྟན་༑༑
ཕྱི་ནས་ཀྱང་ནི་ལུང་བསྟན་ཕྱིར་༑་མར་མེ་མཛད་ལས་སྤྱོད་མཆོག་བཞིན་༑༑ བྱང་ཆུབ་དེ་ཡི་སྤྱོད་དང་འདྲ་༑་བྱས་པའི་མཚན་ཉིད་ཀྱིས་མི་བདེན་༑༑
དེའི་མཚན་མེད་པའི་མཚན་ཉིད་ཀྱིས་༑་རྫུན་པ་མེད་ཅེས་ཡོངས་སུ་བསྟན་༑༑ དེ་ཕྱིར་ཆོས་རྣམས་སངས་རྒྱས་ཆོས་༑་ཐམས་ཅད་དངོས་མེད་རང་མཚན་ཉིད་༑༑
སངས་རྒྱས་ཆོས་ཀྱི་སྐུར་བཞེད་དེ་༑་མི་དེ་དང་ནི་འདྲ་བ་ཡིན་༑༑ སྐུ་ནི་སྒྲིབ་པ་མེད་དང་ལྡན་༑་ཐམས་ཅད་དུ་ནི་འགྲོ་བ་དང་༑༑
ཡོན་ཏན་ཆེ་ཧ་ཉིད་ཀྱི་ཕྱིར་༑་དེ་ཉིད་སྐུ་ནི་ཆེ་བ་ཡིན་༑༑ མེད་པའི་ལུས་ནི་ཡོད་པས་ན་༑་དེ་ནི་མེད་པའི་ལུས་ཟེས་བྱ་༑༑
ཆོས་ཀྱི་དབྱིངས་ལ་མི་མཁས་པ་༑་སེམས་ཅན་མྱ་ནན་འདའ་བ་དང་༑༑ ཟིང་རྣམས་དག་པར་བྱ་ཧར་སེམས་༑་དེས་ན་ཕྱིན་ཅི་ལོག་པ་ཡིན་༑༑
སེམས་ཅན་བྱང་ཆུབ་སེམས་དཔའ་ཡི་༑་ཆོས་རྣམས་སུ་ཞིག་བདག་མེད་པར་༑༑ བློས་མོས་འཕགས་བཞིན་འཕགས་པའང་རུང་༑་དེ་ནི་བློ་དང་ལྡན་ཟེས་བརྗོད་༑༑
ཆོས་རྣམས་ལ་ནི་མི་དམིགས་ཀྱང་༑་སངས་རྒྱས་རྣམས་ལ་སྤྱན་མེད་བཞིན་༑༑ དེ་འང་རྣམ་པ་ལྔ་ཡོད་དོ་༑་ནོར་བའི་དོན་ཏུ་གཟིགས་པའི་ཕྱིར་༑༑
ནོར་པའི་རྣམ་རིག་སྣ་ཚོགས་པ་༑་དྲན་པ་ཉེ་བར་བཞག་མེད་ཕྱིར་༑༑ དེ་ཡི་རྒྱུན་ནི་གཞི་མེད་དེ་༑་དེ་ཡི་ཕྱིར་ན་ནོར་ཞེས་བྱ་༑༑
བསོད་ནམས་ཡེ་ཤེས་གཞི་ཡིན་ཕྱིར་༑་ནོར་པ་མ་ཡིན་ཤེས་པར་བྱ་༑༑ དེ་ལྟ་བས་ན་བསོད་ནམས་ཕྱིར་༑་དཔེ་ནི་བཟླས་ཏེ་བསྟན་པར་མཛད་༑༑
དཔེ་བྱད་བཟང་པོ་ཟེས་བྱ་བ་༑་ཆོས་ཀྱི་སྐུར་སྒྲུབ་མ་ཡིན་ཏེ་༑༑ མཚན་རྣམས་ཕུན་ཚོགས་པ་འང་བཞིན་༑་དེ་ཕྱིར་སྐུ་དེའི་སྐུ་མིན་བཞེད་༑༑
ཆོས་ཀྱི་སྐུ་ལས་དབྱེད་མེད་ཕྱིར་༑་གཉིས་པ་དེ་བཞིན་གཤེགས་མེད་བཞིན་༑༑ ཕུན་སུམ་ཚོགས་ཞེས་ཡན་བརྗོད་པས་༑་དེ་ཕྱིར་གཉིས་པོ་མེད་ལས་ཡོད་༑༑
སངས་རྒྱས་བཞིན་དུ་བསྟན་མེད་ཕྱིར་༑་བསྟན་པ་རྣམ་པ་གཉིས་ལས་བརྟགས་༑༑ ཆོས་ཀྱི་དབྱིངས་ལས་དབྱེར་མེད་པས་༑་བསྟན་པ་འང་རང་གི་མཚན་ཉིད་མེད་༑༑
སྟོན་དང་བཞད་བྱ་ཟབ་པ་ལ་༑་དད་མེད་པ་ནི་མ་ཡིན་ཏེ་༑༑ དེ་དག་འཕགས་བཞིན་འཕགས་ལྡན་ཕྱིར་༑་སེམས་ཅན་མེད་བཞིན་སེམས་ཅན་བཞིན་༑༑
ཆོས་རྣམས་རྡུལ་ཙམ་མེད་ཕྱིར་དང་༑་ཆོས་ཀྱི་དྷྱིངས་ལ་སྐྱེ་མེད་དང་༑༑ དག་པ་མཉན་ཕྱིར་རང་མཚན་ཕྱིར་༑་ཐབས་ཀྱང་བླ་ན་མེད་པའི་ཕྱིར་༑༑
བྱང་ཆུབ་བླ་མེད་ཤེས་པར་བྱ་༑་ཟག་དང་བཅས་པ་ཆོས་བཞིན་ཕྱིར་༑༑ དགེ་བའི་ཆོས་རྣམས་མ་ཡིན་ནོ་༑་དེ་ཕྱིར་དེ་ཉིད་དགེ་བའི་ཆོས་༑༑
བསྟན་པ་ལུང་དུ་མ་བསྟན་ཀྱང་༑་ཐོས་པར་མི་འགྱུར་བཤེད་མ་ཡིན་༑༑ དེ་ཕྱིར་རིན་ཆེན་ཆོས་གཅིག་ན་༑་རིན་ཆེན་མཐའ་ཡས་ལས་ཀྱང་འཕགས་༑༑
གྲངས་དང་མཐུ་དང་རིགས་རྣམས་དང་༑་འབྲེལ་བ་དག་གི་ཁྱད་པར་ནི་༑༑ བརྟགས་ཀྱང་འཇིག་རྟེན་ཐམས་ཅད་ན་༑་དཔེ་བྱར་རུང་བ་མི་རྙེད་དོ་༑༑
ཆོས་ཀྱི་དབྱིངས་ནི་མཉམ་པ་དང་༑་ཕུང་པོ་མིང་བཅས་ཆོས་དབྱིངས་ལས་༑༑ ཕྱི་རོལ་མ་གྱུར་དེ་ཡི་ཕྱིར་༑་རྒྱལ་བས་སེམས་ཅན་བཀྲོལ་བ་མེད་༑༑
བཀྲོལ་བྱའི་སེམས་ཅན་འཛིན་ན་ནི་༑་དེ་ལ་ཆོས་སུ་འཛིན་འགྱུར་ཏེ་༑༑ བདག་ཏུ་འཛིན་དང་ཉེས་པ་མཚུངས་༑་གཟུང་དུ་མེད་པས་འཛིན་པར་བཤེད་༑༑
གང་ཕྱིར་འཁོར་ལོ་སྒྱུར་བ་ཡང་༑་དེ་བཞིན་གཤེགས་པས་བརྒོལ་འགྱུར་ཕྱིར་༑༑ དེ་བཞིན་གཤེགས་པ་ཆོས་ཀྱི་སྐུ་༑་གཟུགས་ཀྱི་སྐུ་ལས་བརྟག་པ་མིན་༑༑
མཚན་ནི་རྣམ་པར་སྨིན་པ་ཡི་༑་བསོད་ནམས་ཕུན་སུམ་ཚོགས་པ་ལས་༑༑ ཆོས་སྐུ་འཐོབ་པར་མི་བཞེད་དོ་༑་ཐབས་དང་མཚན་ཉིད་མི་འདྲའ་ཕྱིར་༑༑
ཆོས་སྐུ་དེ་བཞིན་ཉིད་ཡིན་ཏེ་༑་རྣམ་ཤེས་སྤྱོད་ཡུལ་བཞིན་པའི་ཕྱིར་༑༑ གཟུགས་དང་དེ་ནི་སྒྲ་ཙམ་ལས་༑་སྐྱེ་བོ་སངས་རྒྱས་མི་རྟོག་སོ་༑༑
བསོད་ནམས་ཆུད་ཟར་འགྱུར་བ་མེད་༑་དེ་ཡི་འབྲས་བུ་འང་འཆད་མི་འགྱུར་༑༑ དགེ་ནི་དྲི་མེད་ཐོབ་པས་ན་༑་བཟོད་པ་ཐོབ་ཀྱང་ཆད་མི་འགྱུར་༑༑
དེ་ལྟ་བས་ན་བསོད་ནམས་ཕྱིར་༑་དཔེ་བསྟན་པ་ནི་ཡན་བརྗོད་དོ་༑༑ བསོད་ནམས་དེས་ནི་རྣམ་སྨིན་མེད་༑་དེ་ཕྱིར་འཛིན་བཅས་ལོག་འཛིན་མིན་༑༑
དེ་དག་གི་ནི་བསོད་ནམས་དེའི་༑་འབྲས་བུ་སྤྲུལ་དང་སེམས་ཅན་གདུལ་༑༑ སངས་རྒྱས་རྣམས་གྱི་འཕྲིན་ལས་འདི་༑་ལྷུན་གྱིས་གྲུབ་པ་ཕྱོགས་ན་མཛད་༑༑
སྤྲུལ་པ་རྣམས་ཀྱིས་བཞུད་ལ་སོགས་༑་རྟག་ཏུ་མི་ག་ཡོ་སངས་རྒྱས་རྣམས་༑༑ དེ་དག་ཆོས་ཀྱི་དབྱིངས་གནས་པ་༑་གཅིག་དང་ཐ་དད་མ་ཡིན་བཞེད་༑༑
ཁམས་རྡུལ་ཕྱེ་མར་བྱ་བ་ནི་༑་དེ་ན་དེ་ཡི་དཔེ་ཡིན་ནོ་༑༑ འདི་ལ་ཕྱེ་མར་བྱ་བ་ནི་༑་ནོན་མོངས་ཟད་པའི་དཔེ་ཡིན་ནོ་༑༑
ཚོགས་མིན་རིལ་པོ་མ་ཡིན་པས་༑་འདུ་མ་ཉིད་ཀྱི་དཔེ་ཡིན་ནོ་༑༑ དེ་ལ་འདུས་པར་གནས་པ་ནི་༑་ཐ་དད་མ་ཡིན་དཔེ་ཡིན་ནོ་༑༑
ཐ་སྙད་ཙམ་དུ་མ་ཤེས་ཕྱིར་༑་བྱིས་པ་གཞན་དུ་ལོག་པར་འཛིན་༑༑ བདག་དང་ཆོས་གཉིས་མེད་པའི་ཕྱིར་༑་དེ་བས་བྱང་ཆུབ་ཐོབ་མི་འགྱུར་༑༑
དེ་ཕྱིར་དོན་མེད་ནོར་བརྟགས་པས་༑་ལྟ་བ་མེད་དང་ལྟ་བར་འགྱུར་༑༑ དེ་གཉིས་སྒྲིབ་པ་ཕྲ་བ་སྟེ་༑་དེ་ལྟར་ཤེས་པས་སྤོང་བར་འགྱུར་༑༑
དེ་ཡང་ཡེ་ཤེས་རྣམ་གཉིས་དང་༑་ཏིང་ངེ་འཛིན་གྱི་སྤང་པར་བསྟན་༑༑ སངས་རྒྱས་རྣམས་ཀྱི་སྤྲུལ་རྣམས་ཀྱིས་༑་བསད་པའི་བསོད་ནམས་ཟད་མི་འགྱུར་༑༑
དེ་བཞིན་གཤེགས་རྣམས་སྟོན་པ་ནི་༑་ན་ནི་སྤྲུལ་པ་ཡིན་ནོ་ཟེས་༑༑ བདག་ཉིད་སྟོན་པར་མི་མཛད་ཕྱིར་༑་བསྟན་པ་དེ་ནི་ལེགས་པ་ཡིན་༑༑
དེ་བཞིན་གཤེགས་པའི་མྱ་ནན་འདས་༑་འདུ་བྱེད་མ་ཡིན་གཞན་པ་བཞིན་༑༑ འདིར་ནི་ཡང་དག་ཤེས་པ་ཡིས་༑་འདུས་བྱས་རྣམ་པ་དགུར་བརྟག་ཕྱིར་༑༑
ལྟ་དང་མཚན་རྣམ་སེས་དང་༑་གནས་དང་ལུས་དང་ལོངས་སྤྱོད་དང་༑༑ འདས་པ་དང་ནི་ད་ལྟར་དང་༑་མ་འོངས་བརྟག་པར་བྱ་བ་ཡིན་༑༑
མཚན་ཉིད་དང་ནི་ལོག་པ་དང་༑་འཇུག་པ་རྣམས་ནི་བརྟག་པ་ལས་༑༑ འདུ་བྱེད་རྣམས་ཀྱི་གཞི་དག་ལ་༑་དབང་བྱེད་དྲི་མ་མེད་པ་འཐོབ་༑༑
ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པ་བསད་པའི་བསད་སྦྱར་གྱི་ཚིག་ལེཨུར་བྱས་པ་རྫོགས་སོ་༑༑